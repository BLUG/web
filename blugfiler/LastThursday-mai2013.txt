Bergen (BSD and) Linux User Group fortsetter møteserien "Last Thursday",

   Torsdag 30. mai 2013 kl 19
   Bergen Offentlige Bibliotek
   Strømgaten 6, 5015 Bergen[1], 

   med 

   KAN 2-FAKTOR REDDE VERDEN?, ved Per Thorsheim.

   Per Thorsheim kommer for å snakke om de siste måneders hendelser på
   passordfronten. Målrettede phishingangrep mot store og profilerte
   selskaper har gitt store ringvirkninger. Enkle triks har blitt
   benyttet, og hendelseshåndteringen har tidvis vært skremmende
   dårlig. Nå rulles det ut 2-faktor autentiseringsløsninger over en
   lav sko, og veikartet til bl.a. Google for de neste 5 år sier at
   passord skal "utryddes". Kan noe du vet, har eller fysisk er redde
   verden?

   Per Thorsheim er selvstendig sikkerhetsrådgiver, har mange
   sertifiseringsbokstaver og er mannen som oppdaget at Linkedin var
   blitt hacket i juni 2012. I tillegg var han finalist til DND Rosing
   IT-sikkerhetsprisen 2012, og det er han som 3 år på rad har
   arrangert en konferanse utelukkende om passord & PIN
   koder. Konferansen arrangeres 2 ganger i år, 30-31 juli i Las
   Vegas, og her i Bergen i desember. Han har et skremmende stort ego
   når det gjelder kunnskap om passord.
   
Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

BLUG har vanligvis møter siste torsdag i hver måned utenom juni, juli
og desember.  Stedet er om ikke annet annonseres spesifikt et egnet
lokale i Bergen Offentlige Bibliotek. Foreløpig møteplan for de neste
12 månedene ser slik ut (tema for møtene annonseres etterhvert):

August 	  Torsdag 29. august 2013 kl 19
September Torsdag 26. september 2013 kl 19
Oktober	  Torsdag 31. oktober 2013 kl 19
November  Torsdag 28. november 2013 kl 19
Januar	  Torsdag 30. januar 2014
Februar	  Torsdag 27. februar 2014 kl 19
Mars	  Torsdag 27. mars 2014 kl 19
April	  Torsdag 24. april 2014 kl 19	  
Mai	  Torsdag 29. mai 2014 kl 19

Se også BLUGs hjemmeside, <http://www.blug.linux.no/>.

Vil du støtte BLUG økonomisk?  Eller hva med å få sjefen til å bidra
til BLUG sitt arbeid? Se <http://www.friprogforeningen.no/>!

Spørsmål kan rettes til avsender, <mailto:peter@bsdly.net> eller til
blug-listen <mailto:blug@blug.linux.no>.

Vil du melde deg på eller av blug eller blug-announce? Se
informasjonen om listene på <http://blug.linux.no/mailinglists>.

[1] kartreferanse <http://is.gd/eyWlN> 

[2] kartreferanse <http://www.blug.linux.no/redirect/henrik>



