Bergen (BSD and) Linux User Group fortsetter møteserien "Last Thursday",

   Torsdag 29. november 2007  kl 19
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

Blogging og ytringsfrihet, ved Jill Walker Rettberg

    "Freedom of the press is guaranteed only to those who own one",
    skrev journalisten Abbott Joseph Liebling i 1960. I dag er vi
    flere og flere som eier vårt eget "trykkeri". Har du adgang til
    nettet, kan du lage deg en blogg helt gratis og på få minutter, du
    kan delta i debatter på dagbladet.no eller på slashdot, du kan
    sende inn en SMS til NRK2 og få meldingen din opp
    umiddelbart. Denne "pressefriheten" har ikke bare gitt oss i
    vesten adgang til mer og mer informasjon, den frigjør også
    mennesker i diktaturer og land uten retten til å tale og samles
    fritt. I Kina og Iran prøver staten å blokkere frittalende deler
    av nettet, men likevel er blogger og sosiale nettverk de fremste
    arenaene for fri politisk diskusjon i disse landene. Farsi er nå
    blant de mest brukte språk i blogger. Under demonstrasjonene i
    Burma sperret staten internettet totalt, men likevel klarte
    opposisjonelle og vanlige folk å sende meldinger og bilder ut av
    landet på mobiltelefoner og satelittelefoner, og disse ble spredd
    videre av bloggere og nettaktivister rundt hele verden.

    Men frihet er dessverre ikke det eneste potensialet som ligger i
    blogging og deltagende medier. Jo mere vi blogger, jo mer
    informasjon om oss selv sprer vi - og jo mer kan vi
    kontrolleres. Det finnes bloggere som har blitt stoppet på grensen
    av immigrasjonsmyndighetene p.g.a.  opplysninger funnet i bloggen
    deres, og andre historier finnes også.  Google og andre
    søkemotorer samler mer og mer informasjon om oss, og det Tim
    O'Reilly kaller "implicitly contributed information", som det at
    jeg kjøpte den boken samtidig med denne boken, eller at jeg lenket
    til syv andre blogger samme dag fra bloggen min, denne
    informasjonen er kanskje det mest verdifulle for søkegigantene -
    og den vi tenker minst over at vi gir fra oss. Og hva med den
    offentlige debatten? Du og jeg klarer kanskje å samle RSS feeds
    som gir oss den beste informasjonen om verdensbegivenheter, åpen
    kildekode og våre andre spiss-interesser.  Iranske opposisjonelle
    skreddersyr et nyhetsflyt som er verdifullt for dem. Men for
    stordelen av verden oppleves kanskje bloggosfæren og deltagende
    medier som en slags endesløs SMS-TV - kun bestående av banaliteter
    og quizzer om pop-stjerner.

    Jill Walker Rettberg er førsteamanuensis i humanistisk informatikk
    ved Universitetet i Bergen, og forsker på digital kultur og
    fortellinger på internett. Hun har nylig skrevet ferdig en bok som
    ganske enkelt heter "Blogging" og med-redigert en antologi om
    World of Warcraft. Begge bøkene kommer ut i 2008.


Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er det siste BLUG-møtet i høst.  Foreløpig møteplan for våren
2008 ser slik ut:

Januar
	Torsdag 31. januar 2008 kl 19
	Auditorium PI: Tema annonseres senere

Februar
	Torsdag 28. februar 2008 kl 19
	Auditorium PI: Tema annonseres senere

Mars
	Torsdag 27. mars 2008 kl 19
	Auditorium PI: Tema annonseres senere

April
	Torsdag 24. april 2008 kl 19
	Auditorium PI: Tema annonseres senere

Mai
	Torsdag 29. mai 2008 kl 19
	Auditorium PI: Tema annonseres senere


Se også BLUGs hjemmeside, <http://www.blug.linux.no/>.

Vil du støtte BLUG økonomisk?  Eller hva med å få sjefen til å bidra
til BLUG sitt arbeid? Se <http://www.friprogforeningen.no/>!

Spørsmål kan rettes til avsender, <mailto:peter@bsdly.net> eller til
blug-listen <mailto:blug@blug.linux.no>.

Vil du melde deg på eller av blug eller blug-announce? Se
informasjonen om listene på <http://blug.linux.no/mailinglists>.

[1] kartreferanse <http://www.blug.linux.no/redirect/audpi> 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse <http://www.blug.linux.no/redirect/henrik>

