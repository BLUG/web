Bergen (BSD and) Linux User Group fortsetter møteserien "Last Thursday",

   Torsdag 31. mai 2007  kl 19
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

OpenStreetmap.org - fribrukskart oppdatert av deg og meg, 
    ved Petter Reinholdtsen

    Har du noen sinne undret deg på hvorfor et nytt byggefelt ennå
    ikke har dukket opp på kartene på nett?  Svaret er ganske enkelt.
    De bruker alle gamle data fra en tredjepart.  OpenStreetmap.org
    gir deg muligheten til å oppdatere kartet med oppdatert
    geo-informasjon, og lar alle se resultatet øyeblikkelig.  Uten
    venting og uten kostbare lisenser, det er bare å laste ned og
    sette igang.

    Petter Reinholdtsen er en aktiv utvikler av fri programvare og er
    involert i en rekke prosjekter som Skolelinux, Debian, Classpath,
    OpenStreetmap.org og glibc.  Han er systemarkitekt i Skolelinux og
    leder i NUUG, foreningen for interesserte i fri programvare,
    unix-lignende operativsystemer og åpne standarder.  På dagtid
    utvikler han driftstjenster for Universitetet i Oslo.

    MERK: Med kunnskapen fra møtet ferskt i minne planlegger vi å
    vandre, sykle og kjøre rundt i Bergen for å kartlegge og samle så
    mye data som mulig i løpet av helgen 1. til 3. juni.  De praktiske
    detaljene avtaler vi i etterkant av møtet - hvis du har mulighet
    til å være datasamlingspunkt sentralt i Bergen, vil vi gjerne
    gjøre deg til sentral person den helgen.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er det siste BLUG-møtet i vår.  Foreløpig møteplan for høsten
2007 ser slik ut:

August
	Torsdag 30. august 2007 kl 19
	Auditorium PI: Tema annonseres senere

September
	Torsdag 27. september 2007 kl 19
	Auditorium PI: Tema annonseres senere

Oktober
	Torsdag 25. oktober 2007 kl 19
	Auditorium PI: Tema annonseres senere

November
	Torsdag 29. november 2007 kl 19
	Auditorium PI: Tema annonseres senere

Se også BLUGs hjemmeside, <http://www.blug.linux.no/>.

Vil du støtte BLUG økonomisk?  Eller hva med å få sjefen til å bidra
til BLUG sitt arbeid? Se <http://www.friprogforeningen.no/>!

Spørsmål kan rettes til avsender, <mailto:peter@bsdly.net> eller til
blug-listen <mailto:blug@blug.linux.no>.

Vil du melde deg på eller av blug eller blug-announce? Se
informasjonen om listene på <http://blug.linux.no/mailinglists>.

[1] kartreferanse <http://www.blug.linux.no/redirect/audpi> 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse <http://www.blug.linux.no/redirect/henrik>

