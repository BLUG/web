Bergen (BSD and) Linux User Group i samarbeid med Star Shipping AS[1]
fortsetter møteserien "Last Thursday"

   Torsdag 27. mars 2003, kl 19.00 
   Stort auditorium, Høyteknologisenteret,
   Thormøhlens gate 55, Bergen

Møtet er gratis og åpent for alle interesserte, med programmet:

~ PHP, ved Stig S. Bakken.

  Det ytterst fleksible scriptspråket PHP er et av de mest anvendte og
  anvendelige verktøyene for utvikling av dynamisk genererte web-sider
  og web-baserte applikasjoner.  Stig har vært en sentral PHP-utvikler
  siden 1996. Han presenterer språket og hvordan det kan brukes med
  noen velvalgte eksempler på anvendelser.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det tredje plenumsmøtet i vårsemesteret 2003. Det blir møter
*siste torsdag i måneden*. Foreløpig møteplan for resten av
vårsemesteret ser slik ut:

   Torsdag 24. april 2003, kl 19.00 - tema ikke fastsatt
   Torsdag 22. mai 2003, kl 19.00 - tema ikke fastsatt

Dersom ikke annet blir annonsert, vil møtene fortsatt foregå på
høyteknologisenteret. 

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] Dette møtet blir gjennomført med støtte fra Star Shipping A/S.
    Star Shippings web finner du på http://www.starshipping.com/


