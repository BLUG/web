Bergen (BSD and) Linux User Group fortsetter møteserien "Last Thursday",

   Torsdag 24. februar 2005, kl 19.00
   Auditorium PI, Autogården (Matematisk institutt), 
   Johannes Bruns gate 12, Bergen[1]
   *** NB Merk nytt møtested fra høsten 2004! ***

Møtet er gratis og åpent for alle interesserte, med programmet:

 ~ Bli kjent med PostgreSQL!, ved Oddbjørn Steffensen

   PostgreSQL har de siste årene befestet sin posisjon som en av de
   ledende fritt tilgjengelige databasemotorene gjennom sin
   kompromissløse robusthet, rike funksjonalitet, og brede SQL-støtte.

   Presentasjonen går gjennom de viktigste egenskapene i PostgreSQL,
   bakenforliggende arkitektur, grunnleggende administrasjon,
   integrasjon med ulike programmeringsspråk, ulike former for
   tredjepartsverktøy samt tips om hvordan man kan komme i gang på
   egen hånd.

   Versjon 8.0 ble lansert 19. januar i år, og inneholder mange større
   og mindre forbedringer, blant annet savepoints, tablespaces,
   point-in-time recovery samt offisiell støtte for Windows.
   PostgreSQL ble valgt som beste databaseserver i Linux Journal sin
   "Editors Choice"-kåring både i 2003 og 2004.

   Oddbjørn Steffensen jobber til daglig i EDB IT Drift.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Dubliner[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Foreløpig møteplan for resten av våren ser slik ut:

Søndag 13. mars: Installfest
Torsdag 31. mars: Programmering i Common Lisp, ved Johan Ur Riise
Torsdag 28. april: Tema ikke fastsatt
Torsdag 26. mai: Tema ikke fastsatt

Se også BLUGs hjemmeside, url:http://www.blug.linux.no/

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/dubliner der vi
    okkuperer bakrommet.