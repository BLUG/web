Bergen (BSD and) Linux User Group fortsetter møteserien "Last Thursday",

   Torsdag 24. november
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

"Dante, en open-source SOCKS-proxy", ved Karl-André Skevik

	  Dante er en open source-implementasjon av SOCKS-standarden.
	  Dante fungerer som en generell proxy for TCP- og UDP-
	  kommunikasjon, som gjør det mulig å separere det interne
	  nettverket fra det eksterne.  Dante ble utviklet ved og
	  vedlikeholdes av Inferno Nettverk A/S.  Presentasjonen vil
	  inkludere informasjon om SOCKS-standarden generelt, Dantes
	  historie, og gi noen eksempler på hvordan programvaren kan
	  brukes.

	  Karl-André Skevik er utdannet ved Universitetet i Oslo. Han
	  har jobbet med drift og programmering, inkludert Dante-
	  prosjektet, primært med fokus på portabilitet og testing.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er siste BLUG-møte i høst.  Foreløpig møteplan for våren 2006 
ser slik ut:

Torsdag 26. januar 2006:  Sikkerhet i praksis, v/Per Thorsheim
Torsdag 23. februar 2006: Tema blir annonsert
En søndag i mars 2006:    Install-workshop
Torsdag 30. mars 2006:    Tema blir annonsert
Torsdag 27. april 2006:   Tema blir annonsert
Torsdag 18. mai 2006:     Tema blir annonsert
Torsdag 29. juni 2006:	  Tema blir annonsert

Se også BLUGs hjemmeside, url:http://www.blug.linux.no/

Vil du henge opp plakat med innkallingen på skole, arbeidsplass, kafe
eller annet?  Hent PDF-format på http://www.blug.linux.no/plakat.pdf

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/henrik

