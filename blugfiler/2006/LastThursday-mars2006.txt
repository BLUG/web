Bergen (BSD and) Linux User Group fortsetter møteserien "Last Thursday",

   Torsdag 30. mars kl 19
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

"VoIP med Asterisk", ved Magnus Espeland, Oyatel AS

	  Magnus gir oss en intro til telefoni generelt og VoIP
	  spesielt, med særlig vekt på det frie telefonisystemet
	  Asterisk (http://asterisk.org/).  Foredraget er utformet
	  rundt en rekke konkrete eksempler på bruk ute i det
	  praktiske livet.

	  Magnus Espeland er utdannet bachelor of Network Computing,
	  ved Monash University i Melbourne.  Magnus har jobbet med
	  Asterisk siden 2002, og utviklet flere større systemer.
	  Nå jobber han i sitt eget firma, Oyatel AS, og selger
	  konsulenttjenester og utvikler løsninger.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er det tredje BLUG-møte i vår.  Foreløpig møteplan for resten av
våren 2006 ser slik ut:

Mars
	Søndag 19. mars, Installworkshop

April
	Torsdag 27. april Aud PI
	Tollef Fog Heen om Ubuntu (http://www.ubuntu.com/)

Mai
	Torsdag 1. juni kl 19, Aud PI
	Lars Magne Ingebrigtsen om gmane (http://www.gmane.com/)

Se også BLUGs hjemmeside, url:http://www.blug.linux.no/

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/henrik

