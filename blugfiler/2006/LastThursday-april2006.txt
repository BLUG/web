Bergen (BSD and) Linux User Group fortsetter møteserien "Last Thursday",

   Torsdag 27. april  kl 19
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

"Ubuntu", ved Tollef Fog Heen, Canonical Limited

	  Ubuntu er en Debian-basert Linuxdistribusjon som har tatt
	  verden med storm siden første versjon ble sluppet i oktober
	  2004.  Ubuntu har så langt i stor grad blitt oppfattet som
	  en skrivebordsdistribusjon, men nå rettes blikket i
	  større grad mot servere og langtidsstabilitet.  Tollef Fog
	  Heen forteller om Ubuntu og da særlig hva som er nytt i
	  neste versjon av Ubuntu, 6.06.

	  Tollef er utdannet sivilingeniør i datateknikk ved NTNU i
	  Trondheim.  Han har drevet med Linux i ti år, halvparten av
	  dem som Debian-utvikler og nå også Ubuntu-utvikler.  Han
	  jobber nå for Canonical Limited som finansierer utviklingen
	  av Ubuntu.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er det fjerde BLUG-møte i vår.  Foreløpig møteplan for resten av
våren 2006 ser slik ut:

Mai
	Torsdag 1. juni kl 19, Aud PI
	Lars Magne Ingebrigtsen om gmane (http://www.gmane.com/)

Se også BLUGs hjemmeside, url:http://www.blug.linux.no/.

Vil du støtte BLUG økonomisk?  Se http://www.friprog.no/, eller få
sjefen din til å se!

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/henrik

