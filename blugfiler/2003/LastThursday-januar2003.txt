Bergen (BSD and) Linux User Group fortsetter møteserien "Last Thursday"

   Torsdag 30. januar 2003, kl 19.00 
   Stort auditorium, Høyteknologisenteret,
   Thormøhlens gate 55, Bergen

Møtet er gratis og åpent for alle interesserte, med programmet:

~ Verktøy for automatisk og/eller standardisert installasjon,
  konfigurasjon og drift av store linux-miljøer, v/Bjørn Tore
  Sund og Eivind Gjelseth.

  I store linuxmiljøer har man behov for å standardisere og
  automatisere drift og vedlikehold.  Bjørn Tore og Eivind 
  presenterer og demonstrerer hvordan dette problemet kan løses 
  ved hjelp av blant andre verktøy som AutoYast (SuSE) og 
  Kickstart (Redhat).

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det første plenumsmøtet i vårsemesteret 2003. Det blir møter
*siste torsdag i måneden*. Foreløpig møteplan for resten av
vårsemesteret ser slik ut:

   Torsdag 27. februar 2003, kl 19.00 - tema ikke fastsatt
   Torsdag 27. mars 2003, kl 19.00 - tema ikke fastsatt
   Torsdag 24. april 2003, kl 19.00 - tema ikke fastsatt
   Torsdag 22. mai 2003, kl 19.00 - tema ikke fastsatt

Dersom ikke annet blir annonsert, vil møtene fortsatt foregå på
høyteknologisenteret. 

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.


