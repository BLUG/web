Bergen (BSD and) Linux User Group fortsetter møteserien "Last Thursday",

   Torsdag 26. januar 2006, kl 19
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

"Sikkerhet i praksis", ved Per Thorsheim

	  Sikkerhet kan være så mangt - noe som vil bli forsøkt belyst
	  i denne presentasjonen. Første del vil dreie seg om passord,
	  med ulike farer innen valg, bruk, endring og administrasjon
	  av passord på tvers av systemer, brukere, avdelinger og
	  geografiske lokasjoner. Andre del vil dreie seg om sikring,
	  gradering og kryptering av virksomhetskritisk-, person- og
	  børssensitive opplysninger, med henblikk til både §POL og
	  sikkerhetsloven med mer. Det legges opp til en uformell tone
	  med praktiske eksempler og spørsmål/svar underveis.

	  Per Thorsheim jobber som sikkerhetskoordinator i EDB IT
	  Drift i Bergen. Jobben innebærer ansvar for sikkerhetsarbeid
	  som spenner fra planlegging av patching og herding via
	  kontraktsarbeid og SLA-avtaler til håndtering av hendelser
	  og granskning av sikkerhetsbrudd. Han er sertifisert CISA,
	  CISM (www.isaca.org) og CISSP (www.isc2.org), og er også
	  medlem av ASIS (www.asis.no). Han holder ofte foredrag og
	  har skrevet flere artikler om sikkerhet. Mer info og diverse
	  filer med mer finnes på www.thorsheim.net.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er første BLUG-møte i vår.  Foreløpig møteplan for resten av
våren 2006 ser slik ut:

Februar
	Torsdag 23. februar kl 19, Aud PI
	Harald Nordgaard-Hansen, "Embedded Linux in telecom products - an example"

Mars
	Søndag 19. mars, Installworkshop

	Torsdag 30. mars kl 19, Aud PI
	Alexander Hoogerhius, "OpenSource i ødemarken"

April
	Torsdag 27. april Aud PI
	Tollef Fog Heen om Ubuntu

Mai
	Torsdag 1. juni kl 19, Aud PI
	Lars Magne Ingebrigtsen om gmane

Se også BLUGs hjemmeside, url:http://www.blug.linux.no/

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/henrik

