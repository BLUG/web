Bergen (BSD and) Linux User Group fortsetter møteserien "Last Thursday"

-- denne gangen med *to* seanser --

   Torsdag 31. oktober 2002, kl 10.15
   Auditorium PI, (matematisk institutt) Autogården,
   Johannes Brunsgate 12, Bergen

   OG

   Torsdag 31. oktober 2002, kl 19.00 
   Stort auditorium, Høyteknologisenteret,
   Thormøhlens gate 55, Bergen

Møtene er gratis og åpne for alle interesserte, med programmet:

~ Skolelinux, ved Knut Yrvin

  Skolelinux-prosjektet arbeider med å lage en IT-løsning for
  skoleverket, basert utelukkende på fri programvare. Med støtte fra
  blant annet Forsknings- og undervisningsdepartementet, Universitetet
  i Oslo og IBM har Skolelinux nå et IT-system for skolebruk som er
  nær ved å være ferdig til å tas i bruk i stor skala. Prosjektleder
  Knut Yrvin orienterer om prosjektet og demonstrerer systemet i
  praktisk bruk.
  
Begge møtene er lagt opp til å vare i maksimalt to timer.

For kveldsmøtet legger vi som tidligere opp til at den formelle,
disiplinerte faglige delen av møtet vil være fullført ca kl 21.00, med
overgang til mer uformelle aktiviteter og langsom forflytting til
egnet serveringssted for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det tredje møtet i høstsemesteret 2002. Vi legger opp til at
det også i høst vil bli møter *siste torsdag i måneden*. Foreløpig
møteplan for resten av høstsemesteret ser slik ut:

   Torsdag 28. november 2002, kl 19.00 - tema ikke fastsatt

Dersom ikke annet blir annonsert, vil møtene fortsatt foregå på
høyteknologisenteret. 

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.


