Bergen (BSD and) Linux User Group fortsetter møteserien "Last Thursday"

   Torsdag 29. august 2002, kl 19.00 
   Stort auditorium, Høyteknologisenteret,
   Thormøhlens gate 55, Bergen

Møtet er gratis og åpent for alle interesserte, med programmet:

~ Bli kjent med Linux - Vegard Engen og Peter Hansteen presenterer
  og demonstrerer Linux med tanke på nye brukere
  
Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det første møtet i høstsemesteret 2002. Vi legger opp til at
det også til høsten vil bli møter *siste torsdag i måneden*. Foreløpig
møteplan for resten av høstsemesteret ser slik ut:

   Torsdag 26. september 2002, kl 19.00 - Zope, ved Ruben Olsen
   Torsdag 31. oktober 2002, kl 19.00 - Skolelinux v/ Knut Yrvin
   Torsdag 28. november 2002, kl 19.00 - ikke fastsatt

Dersom ikke annet blir annonsert, vil møtene fortsatt foregå på
høyteknologisenteret. Blant de mulige emnene som har vært nevnt i
elektroniske og andre diskusjoner er:

* linux og trådløse nettverk, radiolink osv

* installfest (post-install-fest (ikke nødvendigvis nachspiel))

* linux på lomme-pc-er, anskaffe samme type utstyr for å dele
  erfaringer

* forskjellige tilnærminger til "doing unusual things with freenixes
  for fun and occasional profit"

Vi benytter oss igjen av muligheten til å minne om BLUGs hjemmeside,
som langsomt vokser innholds- og utformingsmessig på
url:http://www.blug.linux.no.  Der finner du løpende oppdatert info om
brukergruppen og annet linux-relatert stoff. En annen viktig kanal for
kommunikasjon med og mellom BLUG-medlemmer er epostlisten,
mailto:blug@blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

Hjelp til bruk av blug-listen fås ved å sende melding til
mailto:majordomo@blug.linux.no med teksten

help

som meldingstekst (ikke emne), påmelding ved melding til
mailto:majordomo@blug.linux.no med

subscribe

som eneste tekst.

