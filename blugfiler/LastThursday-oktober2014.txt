Bergen (BSD and) Linux User Group fortsetter møteserien "Last Thursday",

   Torsdag 30. oktober 2014 kl 19
   Bergen Offentlige Bibliotek
   Strømgaten 6, 5015 Bergen[1],

   med to temaer, 

   Personvern på nett i kjølvannet av Edward Snowden, ved Runa Sandvik

   og

   STARTTLS - Et lite skritt for en mailadmin, et gigantisk steg for personvernet, 
   ved Per Thorsheim


   Personvern på nett i kjølvannet av Edward Snowden

   De fleste har hørt om Edward Snowden og dokumentene han gav til
   Laura Poitras og Glenn Greenwald i 2013. Media har over lang tid
   kommet med stadig nye avsløringer om global overvåkning i en massiv
   skala som ingen hadde forestilt seg. I denne presentasjonen vil
   Runa fortelle mer om hva det faktisk var som skjedde, hvordan dette
   påvirker vårt personvern og ikke minst hva vi kan og bør gjøre for
   å beskytte oss i fremtiden.


   Runa A. Sandvik, teknisk rådgiver for Freedom of the Press, USA.
   (Runa arrangerte cryptoparty med Snowden på Hawaii)
   Twitter: @runasand


   STARTTLS - Et lite skritt for en mailadmin, et gigantisk steg for
   personvernet 

   RFC3207 er en standard for opportunistisk kryptering mellom 2
   mailservere på internett, og er transparent for sluttbrukerne. Per
   iverksatte utrullingen av RFC 3207 hos en ikke ukjent stor norsk
   ISP med hovedkontor på Fornebu for ca 10 år siden. Våren
   presenterte han og en kollega resultatene fra en sjekk av rundt
   400K domener og deres støtte for standarden. Våren 2014 spanderte
   Per brus og pizza på en Osloborger, og fikk på den måten utviklet
   websiden https://starttls.info/

   Per vil presentere resultatene som de har oppnådd på bare få
   måneder med denne tjenesten, og videre hva vi alle kan gjøre for å
   bedre sikkerhet & personvern globalt for fremtiden.

   Per Thorsheim, passordgærning, grunnlegger av PasswordsCon.org og
   idealist. Sikkerhetsrådgiver på dagtid.
   Twitter: thorsheim

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik) for fagøl og annet sosialt.

BLUG har vanligvis møter siste torsdag i hver måned utenom juni, juli
og desember.  Stedet er om ikke annet annonseres spesifikt et egnet
lokale i Bergen Offentlige Bibliotek. Foreløpig møteplan for de neste
12 månedene ser slik ut (tema for møtene annonseres etterhvert):

November  Torsdag 27. november 2014 kl 19
Januar    Torsdag 29. januar 2015 kl 19
Februar   Torsdag 28. februar 2015 kl 19
Mars	  Torsdag 26 mars 2015 kl 19
April	  Torsdag 30 april 2015 kl 19
Mai	  Torsdag 28 mai 2015 kl 19
August	  Torsdag 27. August 2015 kl 19
September Torsdag 24. september 2015 kl 19
Oktober   Torsdag 29. oktober 2015 kl 19

Spørsmål kan rettes til avsender, <mailto:peter@bsdly.net> eller til
blug-listen <mailto:blug@blug.linux.no>.

Vil du melde deg på eller av blug eller blug-announce? Se
informasjonen om listene på <http://blug.linux.no/mailinglists>.

[1] kartreferanse <http://is.gd/eyWlN>

