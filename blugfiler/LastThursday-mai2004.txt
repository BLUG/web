Bergen (BSD and) Linux User Group fortsetter møteserien "Last Thursday"

   Torsdag 27. mai 2004, kl 19.00
   Stort auditorium, Høyteknologisenteret,
   Thormøhlens gate 55, Bergen[1]

Møtet er gratis og åpent for alle interesserte, med programmet:

 ~ Vevutvikling med åpne standarder - 
   ved Wilhelm Joys Andersen

   «Konseptet bak verdensveven er prinsippet om universell
   tilgjengelighet. Hvis du publisererer et dokument på veven, er det
   viktig at alle kan lese det», sa WWWs oppfinner i 1991. Etter år
   med nettleserkrig og strevsomme kompatibilitetsproblemer er
   verdensveven endelig på vei mot å oppfylle dette idealet. Wilhelm
   Joys Andersen forteller om åpne vevstandarder, hvorfor de er
   viktige, og hvordan du bruker dem.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Dubliner[2]) for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Den foreløpige planen for høsten 2004 er:

Torsdag 26. august 2004: Bjørn Tore Sund om Linux i Windows-nett
Torsdag 30. september 2004: Johan Riise om lisenser og patentspøkelset
Torsdag 28. oktober 2004: Tema ikke fastsatt
en lørdag i november 2004: Installfest
Torsdag 25. november 2004: Brannmurer på OpenBSD og Linux

Vi fortsetter altså med møter *siste torsdag i måneden*. Dersom ikke
annet blir annonsert, vil møtene fortsatt foregå på
høyteknologisenteret.

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/hoyteknologisenteret 

[2] kartreferanse http://www.blug.linux.no/redirect/dubliner der vi
    okkuperer bakrommet.
