Bergen (BSD and) Linux User Group fortsetter møteserien "Last Thursday",

   Torsdag 27. januar 2005, kl 19.00
   Auditorium PI, Autogården (Matematisk institutt), 
   Johannes Bruns gate 12, Bergen[1]
   *** NB Merk nytt møtested fra høsten 2004! ***

Møtet er gratis og åpent for alle interesserte, med programmet:

 ~ OpenBSDs pakkefilter (pf) - Hackerens venn, crackerens fiende, 
   ved Peter N. M. Hansteen

   Foredraget handler om brannmurer og beslektete funksjoner, med
   eksempler fra det virkelige liv med PF (Packet Filter) fra OpenBSD.
   PF tilbyr brannmur, NAT, trafikkstyring og båndbreddefordeling i
   samme fleksible og administratorvennlige system. Peter satser på at
   foredraget skal gi deg noen ideer om hvordan du kan styre
   nettverkstrafikken din slik du selv vil - holde noe utenfor og
   annet innenfor nettet ditt, dirigere trafikk til bestemte maskiner
   eller tjenester, og mobbe spammere, selvsagt.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Dubliner[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Foreløpig møteplan for resten av våren ser slik ut:

Torsdag 24. februar: Bli kjent med PostgreSQL!, ved Oddbjørn Steffensen
Søndag 13. mars: Installfest
Torsdag 31. mars: Common Lisp, ved Johan Ur Riise
Torsdag 28. april: Tema ikke fastsatt
Torsdag 26. mai: Tema ikke fastsatt

Se også BLUGs hjemmeside, url:http://www.blug.linux.no/

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/dubliner der vi
    okkuperer bakrommet.