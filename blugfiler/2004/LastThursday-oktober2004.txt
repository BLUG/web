Bergen (BSD and) Linux User Group fortsetter møteserien "Last Thursday",

   Torsdag 28. oktober 2004, kl 19.00
   Auditorium PI, Autogården (Matematisk institutt), 
   Johannes Bruns gate 12, Bergen[1]
   *** NB Merk nytt møtested fra høsten 2004! ***

Møtet er gratis og åpent for alle interesserte, med programmet:

 ~ eZ publish, ved Bård Farstad, eZ systems.

   Bård kommer fra Skiens-firmaet eZ systems (http://www.ez.no/), som
   har laget innholdssystemet eZ publish. eZ publish er et anvendelig
   og utbredt system for å lage og vedlikeholde vevløsninger.  Bård
   orienterer og demonstrerer.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Dubliner[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Se også BLUGs hjemmeside, url:http://www.blug.linux.no/

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/dubliner der vi
    okkuperer bakrommet.