Bergen (BSD and) Linux User Group fortsetter møteserien "Last Thursday"

   Torsdag 26. august 2004, kl 19.00
   Auditorium PI, Autogården (Matematisk Institutt), 
   Johannes Bruns gate 12, Bergen[1]
   *** NB Merk nytt møtested! ***

Møtet er gratis og åpent for alle interesserte, med programmet:

 ~ Linux i et Windows-dominert nettverk - 
   ved Bjørn Tore Sund, Overingeniør IT ved UiB

   I den store stygge virkeligheten administreres datamaskiner med
   Active Directory og hjemmekatalogen din heter H: - Bjørn Tore Sund
   har sammen med andre UiB-ingeniører arbeidet med å få
   linux-klienter til å fungere i denne verden og presenterer noen
   løsninger som virker. For enkeltmaskinen, og i stor skala hvis man
   får lov å sette opp fildeling via Samba på en
   linux-maskin. Nøkkelord er Microsoft Services for Unix, Samba 3.0,
   Winbind, Active Directory, LDAP og standarder som nesten følges...

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Dubliner[2]) for fagøl og annet sosialt.

    MERK:  Inngangsdøren til Autogården er låst når møtet starter.  Vi 
    vil holde et øye med døren fram til 19:00, men kan ikke love at du 
    oppnår kontakt og slipper inn hvis du kommer senere enn det.


Møteplanen for resten av høsten 2004 (kan endres på kort varsel) ser
slik ut:

Torsdag 30. september 2004: Johan Riise om lisenser og patentspøkelset
Torsdag 28. oktober 2004: Tema ikke fastsatt
en lørdag i november 2004: Installfest
Torsdag 25. november 2004: Brannmurer på OpenBSD og Linux

Vi fortsetter altså med møter *siste torsdag i måneden*. Dersom ikke
annet blir annonsert, vil møtene fortsatt foregå i Auditorium PI.

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/dubliner der vi
    okkuperer bakrommet.