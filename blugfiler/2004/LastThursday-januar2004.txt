Bergen (BSD and) Linux User Group fortsetter møteserien "Last Thursday"

   Torsdag 29. januar 2003, kl 19.00 
   Stort auditorium, Høyteknologisenteret,
   Thormøhlens gate 55, Bergen[1]

Møtet er gratis og åpent for alle interesserte, med programmet:

 ~ Paneldebatt om fri programvare i offentlig sektor

   Det har vært snakket mye om bruk av fri programvare i offentlig
   sektor. Vi inviterer til debatt på grunnlag av rapportene som nylig
   er offentliggjort av Statskonsult og Teleplan. Panelet, består av

   Tor Bu, IT-direktør, Universitetet i Bergen, 
   Ole-Bjørn Tuftedal, Teknologidirektør, Bergen Kommune   
   Ove Ruben R Olsen, Partner, Vestvind AS
   Grethe Melby, BLUG, ordstyrer

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det første plenumsmøtet i vårsemesteret 2004. Foreløpig 
møteplan for resten av våren 2004 ser slik ut:

Torsdag 26. februar 2004: Sikkerhet i trådløsnettverk, Kjell Jørgen Hole
Installfest lørdag 13. mars
Torsdag 25. mars 2004: Tema ikke fastsatt
Torsdag 22. april 2004: Tema ikke fastsatt
Torsdag 27. mai 2004: Tema ikke fastsatt

Vi fortsetter altså med møter *siste torsdag i måneden*. Dersom ikke
annet blir annonsert, vil møtene fortsatt foregå på
høyteknologisenteret.

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:vegard@engen.priv.no eller til
blug-listen mailto:blug@blug.linux.no.

[1] kartreferanse http://www.finn.no/finn/map?utmx=-31761&utmy=6733037&title=THORM%D8HLENS+GATE+55%2C+5008+Bergen
