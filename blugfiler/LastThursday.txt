Bergen Linux User Group fortsetter sin møteserie "Last Thursday" for
Linux-brukere og andre interesserte

   Torsdag 29. november 2001, kl 19.00
   Stort auditorium, Høyteknologisenteret,
   Thormøhlens gate 55, Bergen

Programmet for møtet er:   

~ CVS ga meg et bedre liv - Øyvind A. Holm fra Bergensavisens
  web-redaksjon gir oss en gjennomgang av bruk av 
  versjonskontrollsystemet CVS, med eksempler fra praksis i 
  et hektisk miljø.
  
Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette blir det siste møtet i høstsemesteret. Vi legger opp til at det 
også i til våren blir møter *siste torsdag i måneden*. 

Dersom ikke annet blir annonsert, vil møtene fortsatt foregå på
høyteknologisenteret. Blant de mulige emnene som har vært nevnt i
elektroniske og andre diskusjoner er:

* linux og trådløse nettverk, radiolink osv

* linux og docbook ({SG,X}ML) i virkelige programvareprosjekter

* samarbeid om å skaffe fastlinje til interesserte medlemmer og dele
  på utgiftene.

* installfest (post-install-fest (ikke nødvendigvis nachspiel)).

* linux på lomme-pc-er, anskaffe samme type utstyr for å dele
  erfaringer.

Vi benytter oss igjen av muligheten til å minne om BLUGs hjemmeside,
som langsomt vokser innholds- og utformingsmessig på
url:http://www.blug.linux.no.  Der finner du løpende oppdatert info om
brukergruppen og annet linux-relatert stoff. En annen viktig kanal for
kommunikasjon med og mellom BLUG-medlemmer er epostlisten,
mailto:blug@blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

Hjelp til bruk av blug-listen fås ved å sende melding til
mailto:majordomo@blug.linux.no med teksten

help

som meldingstekst (ikke emne), påmelding ved melding til
mailto:majordomo@blug.linux.no med

subscribe

som eneste tekst.

