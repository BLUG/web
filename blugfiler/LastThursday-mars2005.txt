Bergen (BSD and) Linux User Group fortsetter møteserien "Last Thursday",

   Torsdag 31. mars 2005, kl 19.00
   Auditorium PI, Autogården (Matematisk institutt), 
   Johannes Bruns gate 12, Bergen[1]
   *** NB Merk nytt møtested fra høsten 2004! ***

Møtet er gratis og åpent for alle interesserte, med programmet:

 ~ Programmering i Common Lisp, ved Johan Ur Riise

   Common Lisp er et elegant og praktisk system for å programmere
   datamaskiner. Språket har lange røtter, og mange avanserte
   programmeringsmetoder ble først brukt i Lisp før de ble
   innført i andre språk.

   Enhver programmerer kan ha nytte av å kjenne til Common Lisp.
   Dette foredraget gir et innblikk.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Dubliner[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Foreløpig møteplan for resten av våren ser slik ut:

Torsdag 28. april: FEIDE, ved Ingrid Melve, UNINETT
Torsdag 26. mai: Tema blir annonsert

Se også BLUGs hjemmeside, url:http://www.blug.linux.no/

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/dubliner der vi
    okkuperer bakrommet.
