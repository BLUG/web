Vi trodde alle hadde fått dosen sin med Stallman-foredraget i regi av
EFN, men etter utallige oppfordringer blir det likevel et "Last
Thursday"- møte i regi av Bergen (BSD and) Linux User Group i september:

   Torsdag 30. september 2004, kl 19.00
   Auditorium PI, Autogården (Matematisk Institutt), 
   Johannes Bruns gate 12, Bergen[1]
   *** NB Merk nytt møtested! ***

Møtet er gratis og åpent for alle interesserte, med programmet:

 ~ Kompilering, konfigurering og så videre - spesielt om Linux-kjerner.

   Både teori og praksis. Hvis du tar med maskinen din, *kan* det være
   du kan få hjelp på stedet. Bærbare er greiest (lettest), og det vi
   ikke rekker på torsdag, kan gjerne tas opp via listen eller på 
   installfesten. 

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Dubliner[2]) for fagøl og annet sosialt.

    MERK:  Inngangsdøren til Autogården er låst når møtet starter.  Vi 
    vil holde et øye med døren fram til 19:00, men kan ikke love at du 
    oppnår kontakt og slipper inn hvis du kommer senere enn det.

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/dubliner der vi
    okkuperer bakrommet.