Bergen (BSD and) Linux User Group fortsetter møteserien "Last Thursday"

   Torsdag 28. november 2002, kl 19.00 
   Stort auditorium, Høyteknologisenteret,
   Thormøhlens gate 55, Bergen

Møtene er gratis og åpne for alle interesserte, med programmet:

~ Vindussystemet X, ved Birger Wathne

  Birger orienterer om vindussystemet X, inkludert systemarkitekturen,
  klient/tjener-kommunikasjon, toolkits, widgets og det det ellers er
  tid til og ønske om å komme inn på.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det fjerde og siste plenumsmøtet i høstsemesteret 2002. Vi
legger opp til at det også i til våren vil bli møter *siste torsdag i
måneden*. Foreløpig møteplan for vårsemesteret ser slik ut:

   Torsdag 30. januar 2003, kl 19.00 - tema ikke fastsatt
   Torsdag 27. februar 2003, kl 19.00 - tema ikke fastsatt
   Torsdag 27. mars 2003, kl 19.00 - tema ikke fastsatt
   Torsdag 24. april 2003, kl 19.00 - tema ikke fastsatt
   Torsdag 29. mai 2003, kl 19.00 - tema ikke fastsatt

Dersom ikke annet blir annonsert, vil møtene fortsatt foregå på
høyteknologisenteret. 

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.


