Bergen (BSD and) Linux User Group fortsetter møteserien "Last Thursday"

   Torsdag 28. august 2003, kl 19.00 
   Stort auditorium, Høyteknologisenteret,
   Thormøhlens gate 55, Bergen

Møtet er gratis og åpent for alle interesserte, med programmet:

 ~ Åpne standarder og åpen kildekode: viktig for de fattige, truende 
   for de rike, lekegrind for de glupe, ved Rune Nilsen

   Rune Nilsen er prorektor og professor i medisin ved Universitetet i
   Bergen.  Han ledet arbeidet med en IT-strategi ved UiB som understreker
   åpne standarder og åpen kildekode som veien å gå for framtiden.  En
   viktig motivator for dette arbeidet er internasjonalt samarbeid, spesielt
   med forskere i utviklingsland, der tilgangen til dyr, kommersiell
   programvare ofte kan være veldig dårlig.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det første plenumsmøtet i høstsemesteret 2003. Foreløpig 
møteplan for resten av høstsemesteret ser slik ut:

Installfest er tentativt planlagt til midt i september

Torsdag 25. september: David Karlsen om clustring 

Torsdag 30. oktober: Kjetil Sørtun om JBoss

Torsdag 27. november: Vegard Engen om utskriftssystemet CUPS 

Vi fortsetter altså med møter *siste torsdag i måneden*. Dersom ikke
annet blir annonsert, vil møtene fortsatt foregå på
høyteknologisenteret.

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.
