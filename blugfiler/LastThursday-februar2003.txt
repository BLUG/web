Bergen (BSD and) Linux User Group fortsetter møteserien "Last Thursday"

   Torsdag 27. februar 2003, kl 19.00 
   Stort auditorium, Høyteknologisenteret,
   Thormøhlens gate 55, Bergen

Møtet er gratis og åpent for alle interesserte, med programmet:

~ Linux som kjerne i blandete nettverk. Moderert paneldebatt. 

  Linux kan fungere som 'limet' i nettverk der mange forskjellige
  typer systemer trenger å fungere sammen. Har du lurt på hva som kan
  gjøres og hvordan? Vi stiller med et panel av Linux-veteraner som
  diskuterer integrasjon og svarer på spørsmål. Panelet har lyst til å
  gi gode svar, og derfor er det lurt om du sender inn spørsmål til
  panelet på forhånd via adressen mailto:panel@blug.linux.no.

  En liste over spørsmål som er kommet inn, kan du finne på
  http://www.blug.linux.no/februar-2003/.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
for fagøl og annet sosialt.

MERK:	Høyteknologisenteret har et finurlig utformet
	adgangskontrollsystem som gjør at man ikke uten 
	videre slipper inn uten kontakter på innsiden.  
	Vi vil gjøre vårt beste for å ha folk i døren for 
	å slippe inn fra ca 18.45 til vel 19.00.

Dette er det andre plenumsmøtet i vårsemesteret 2003. Det blir møter
*siste torsdag i måneden*. Foreløpig møteplan for resten av
vårsemesteret ser slik ut:

   Torsdag 27. mars 2003, kl 19.00 - tema ikke fastsatt
   Torsdag 24. april 2003, kl 19.00 - tema ikke fastsatt
   Torsdag 22. mai 2003, kl 19.00 - tema ikke fastsatt

Dersom ikke annet blir annonsert, vil møtene fortsatt foregå på
høyteknologisenteret. 

Se også BLUGs hjemmeside, url:http://www.blug.linux.no.

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.


