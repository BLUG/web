Bergen (BSD and) Linux User Group fortsetter møteserien "Last Thursday",

   Torsdag 25. april 2013 kl 19
   Bergen Offentlige Bibliotek
   Strømgaten 6, 5015 Bergen[1], 

   med 

   "The Hail Mary Cloud" og hva vi kan lære av det - Fremtidens botnet:
   lav intensitet, vidt distribuert, ved Peter N. M. Hansteen


   En gang i tiden var 'brute force'-passordgjetting noe som foregikk
   i høyt tempo, og det var enkelt å blokkere forsøkene umiddelbart.
   Dette endret seg sent på 2000-tallet: Det lavintensive og vidt
   distribuerte passordgjettings-botnettet som ble kalt "The Hail Mary
   Cloud" dukket opp i 2007 og skilte seg ut på tre måter:

   * Det var innrettet mot SSH, som nesten bare finnes på Unix-liknende
     systemer

   * Den uhørt lave frekvensen av forsøk fra hver enkelt deltaker

   * En profil som åpenbart var et forsøk på å 'holde seg under radaren'

   Mot latterlige odds og etterhvert noe mediefokus levde botnettet i
   beste velgående i flere år.  Foredraget presenterer kjente fakta
   sett fra en av de som fulgte botnettet lengst, og byr på analyse av
   data og observerte mønstre, med konklusjoner som kan ha følger for
   nåværende og fremtidige strategier for trusseloppdagelse og
   nettverkssikkerhet.

Foredragsholder Peter Hansteen er sysadmin, konsulent og skribent fra
Bergen (for tiden ansatt i EVRY), og mangeårig BLUG-medlem. I de
senere år har han tidvis forelest om Unix og fri programvare, primært
OpenBSD og FreeBSD, har produsert en rekke artikler og "The Book of
PF"[3] (No Starch Press 2010). Han skriver om OpenBSD og andre IT-emner
på http://bsdly.blogspot.com (og blir av og til slashdottet for
strevet).

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

BLUG har vanligvis møter siste torsdag i hver måned utenom juni, juli
og desember.  Stedet er om ikke annet annonseres spesifikt et egnet
lokale i Bergen Offentlige Bibliotek. Foreløpig møteplan for de neste
12 månedene ser slik ut (tema for møtene annonseres etterhvert):

Mai	  Torsdag 30. mai 2013 kl 19
August 	  Torsdag 29. august 2013 kl 19
September Torsdag 26. september 2013 kl 19
Oktober	  Torsdag 31. oktober 2013 kl 19
November  Torsdag 28. november 2013 kl 19
Januar	  Torsdag 30. januar 2014
Februar	  Torsdag 27. februar 2014 kl 19
Mars	  Torsdag 27. mars 2014 kl 19
April	  Torsdag 24. april 2014 kl 19	  

Se også BLUGs hjemmeside, <http://www.blug.linux.no/>.

Vil du støtte BLUG økonomisk?  Eller hva med å få sjefen til å bidra
til BLUG sitt arbeid? Se <http://www.friprogforeningen.no/>!

Spørsmål kan rettes til avsender, <mailto:peter@bsdly.net> eller til
blug-listen <mailto:blug@blug.linux.no>.

Vil du melde deg på eller av blug eller blug-announce? Se
informasjonen om listene på <http://blug.linux.no/mailinglists>.

[1] kartreferanse <http://is.gd/eyWlN> 

[2] kartreferanse <http://www.blug.linux.no/redirect/henrik>

[3] http://nostarch.com/pf2.htm


