Bergen (BSD and) Linux User Group fortsetter møteserien "Last Thursday",

   Torsdag 25. august kl 19
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

"Åpen programvare og Linux i Bergen kommune"

         Ole-Bjørn Tuftedal, teknologisjef i Bergen kommune (BK), vil
         presentere status, erfaringer og planer for bruk av Linux og
         åpen programvare i kommunen.
 
	 Med utgangspunkt i BKs IT-strategi fra år 2000, et
	 bystyrevedtak om at alle framtidige programvareanskaffelser
	 må inkludere vurdering av åpen programvare, og en gammel
	 infrastruktur med sterkt behov for fornying, startet kommunen
	 et arbeid som bl. a. har munnet ut i Linux som ny strategisk
	 plattform. Foredraget vil presentere strategiske, økonomiske
	 og tekniske vurderinger som ligger til grunn for valget,
	 erfaringer fra pågående prosjekt (nytt undervisningsnett og
	 serverkonsolidering) og tanker om framtidige prosjekt knyttet
	 til klientutstyret/arbeidsflaten.

	 Kommunens arbeid har fått stor og positiv oppmerksomhet fra
	 mange hold, både i inn- og utland.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er første BLUG-møte i høst. Foreløpig møteplan for høsten ser
slik ut:

Torsdag 29. september: Per Torsheim om sikkerhet
Søndag 16. oktober: Installfest!
Torsdag 27. oktober: Tema blir annonsert
Torsdag 24. november: Tema blir annonsert

Se også BLUGs hjemmeside, url:http://www.blug.linux.no/

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/henrik

