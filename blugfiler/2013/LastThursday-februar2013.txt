Bergen (BSD and) Linux User Group fortsetter møteserien "Last Thursday",

   Torsdag 28. februar 2013 kl 19
   Bergen Offentlige Bibliotek
   Strømgaten 6, 5015 Bergen[1], 

   med 

   Open Source Hardware - Arduino - 8 bits childhood reloaded, 
   ved Ruben Olsen Lærk

   * Har du noen ganger tenkt på hvordan du kan benytte Linux eller
     BSD til å fjernstyre støvsugeren din gjennom awk og curl?

   * Hva med et Perl-script som styrer temperaturen i stuen - ikke
     bare basert på temperaturen i rommet, men mer intelligent basert på
     været utendørs (sol, vind & temperatur)?

   * Selv om du får SMS og epost som minner deg på å lese av
     strømmåleren, så er du kanskje lei av å lese av, og sende inn
     informasjon til BKK hver annen måned. Ønsker du å ha full
     kontroll på neste strømregning - gjerne ved bruk av Ruby?

   * Redd for vannlekkasjer under kjøkkenbenken - der du ikke enkelt
     oppdager disse via Python?

   * Lyst på en Parrot Drone - men synes å betale i underkant av
     3000,- på Teknikmagasinet på Lagunen er i meste laget for noe du
     like enkelt kan styre via PHP?

Alle dingsene nevnt over er lett tilgjengelig å få kjøpt over disk. De
fleste av disse tingene lar det seg ikke enkelt gjøre å koble til Open
Source OSer. Mange av dingsene er lukkede, enkeltstående systemer og
passer veldig dårlig inn i //The Internet of Things//. Hvem vil ha en
dum robotstøvsuger som støvsuger til faste tidspunkter - og ikke når
det er støvete nok?

Mange i BLUG er ikke bare interessert i Open Source mjukvare, men også
Open Source maskinvare. Det finnes etterhvert mye interessant Open
Source maskinvare å få tak i, og ett av de mest vellykkede prosjektene
i så måte er Arduino. Arduino er en liten 8-bits mikrokontroller
basert på det Norske selskapet Atmel sitt AVR chip-design.

Arduino er ideell om du ønsker å kontrollere eksterne fysiske enheter
med ditt Linux- eller BSD-system, eller om du har behov for å
f.eks. sette opp miljøsensorer i hele huset som avleverer data inn på
Linux-hosten din.

Ruben vil tegne og fortelle om Arduino. Foredraget vil handle mer om
alt det seriøse, gøye, interessante og ikke minst (u)nyttige du kan
gjøre med en Arduino og mindre om hvordan du enkelt kobler Arduinoen
til en Linux eller BSD host (hvilket er latterlig enkelt, så dèt er et
foredrag som kun ville ta 5 minutter).

Ruben Olsen Lærk 
Ruben var fra barnsben av opptatt av å skru på alt som kunne åpnes
enten ved hjelp av skrutrekkere eller med rå makt. Når foreldrene hans
gikk lei av ødelagte TVer, ihjelskrudde radioer, maskindeler fra
Dannmarksfergen, og gikk til innkjøp av ymse kjemi- og elektronikksett
gikk han også over til å lage mer eller mindre (u)nyttige ting. Som
enhver teknologiinteressert guttunge som vokste opp på 70-tallet fikk
han også brukt ekte (hjemme)datamaskiner.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

BLUG har vanligvis møter siste torsdag i hver måned utenom juni, juli
og desember.  Stedet er om ikke annet annonseres spesifikt et egnet
lokale i Bergen Offentlige Bibliotek. Foreløpig møteplan for de neste
12 månedene ser slik ut (tema for møtene annonseres etterhvert):

Mars	  Torsdag 21. mars 2013 kl 19
April	  Torsdag 25. april 2013 kl 19	  
Mai	  Torsdag 30. mai 2013 kl 19
August 	  Torsdag 29. august 2013 kl 19
September Torsdag 26. september 2013 kl 19
Oktober	  Torsdag 31. oktober 2013 kl 19
November  Torsdag 28. november 2013 kl 19
Januar	  Torsdag 30. januar 2014
Februar	  Torsdag 27. februar 2014 kl 19

Se også BLUGs hjemmeside, <http://www.blug.linux.no/>.

Vil du støtte BLUG økonomisk?  Eller hva med å få sjefen til å bidra
til BLUG sitt arbeid? Se <http://www.friprogforeningen.no/>!

Spørsmål kan rettes til avsender, <mailto:peter@bsdly.net> eller til
blug-listen <mailto:blug@blug.linux.no>.

Vil du melde deg på eller av blug eller blug-announce? Se
informasjonen om listene på <http://blug.linux.no/mailinglists>.

[1] kartreferanse <http://is.gd/eyWlN> 

[2] kartreferanse <http://www.blug.linux.no/redirect/henrik>

[3] http://securitynirvana.blogspot.no/p/passwords12-practical-info.html
