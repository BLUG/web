Bergen (BSD and) Linux User Group fortsetter møteserien "Last Thursday",

   Torsdag 28. februar 2008  kl 19,
   Auditorium PI, Autogården (Matematisk institutt), 
   Johannes Bruns gate 12, Bergen[1], 

   med temaet 

   Kjernemoduler og kjerneprogrammering, ved Gisle Sælensminde

   Linuxkjernen består av flere milioner linjer kode, med støtte for
   alle mulige typer eksotisk maskinvare.  For at det skal være mulig å
   distrubuere en kjerne av rimelig størrelse, kan ikke alt lastes inn
   i maskinene samtidig, siden det ville brukt urimelig mye minne og
   CPU.  For å løse dette bruker linuxkjernen moduler.  Kjernemoduler er
   biter med kode som kan lastes inn i kjernen ved behov og fjernes
   når det ikke er bruk for dem lenger.  De gjør at ikke alle må
   kompilere sin egen kjerne.  I tillegg til drivere kan de også brukes
   til å legge inn ekstra funksjonalitet slik som kryptering,
   nettverksfiltre og støtte for virtualisering.

   Presentasjonen vil gå gjennom hvordan man bygger en modul, og
   hvordan den er bygget opp.  Kjernemoduler virker ellers som all
   annen kode i kjernen, så det vil bli diskutert hva som er spesielt
   med programmering for linux-kjernen, og hvordan de ulike
   grensesnittene i kjernen kan brukes til å kommunisere med
   brukerprosesser.  Eksempler er devicer, nettverksgrensesnitt,
   filsystemer og nettverksfiltre og mye annet.

   
Da legger vi som tidligere opp til at den formelle, disiplinerte
faglige delen av møtet vil være fullført ca kl 21.00, med overgang til
mer uformelle aktiviteter og langsom forflytting til egnet
serveringssted (Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er det første BLUG-møtet i år.  Foreløpig møteplan for de neste
12 månedene ser slik ut:

Mars
	Torsdag 27. mars 2008 kl 19
	Auditorium PI: Pakkesystemer, ved Christer Solskogen

April
	Torsdag 24. april 2008 kl 19
	Auditorium PI: Tema annonseres senere

Mai
	Torsdag 29. mai 2008 kl 19
	Auditorium PI: Tema annonseres senere

August
	Torsdag 28. august 2008 kl 19
	Auditorium PI: Tema annonseres senere

September
	Torsdag 25. september 2008 kl 19
	Auditorium PI: Tema annonseres senere

Oktober
	Torsdag 30. oktober 2008 kl 19
	Auditorium PI: Tema annonseres senere

November
	Torsdag 27. november 2008 kl 19
	Auditorium PI: Tema annonseres senere

Januar
	Torsdag 29. januar 2009 kl 19
	Auditorium PI: Tema annonseres senere

Februar
	Torsdag 26. februar 2009 kl 19
	Auditorium PI: Tema annonseres senere

Se også BLUGs hjemmeside, <http://www.blug.linux.no/>.

Vil du støtte BLUG økonomisk?  Eller hva med å få sjefen til å bidra
til BLUG sitt arbeid? Se <http://www.friprogforeningen.no/>!

Spørsmål kan rettes til avsender, <mailto:peter@bsdly.net> eller til
blug-listen <mailto:blug@blug.linux.no>.

Vil du melde deg på eller av blug eller blug-announce? Se
informasjonen om listene på <http://blug.linux.no/mailinglists>.

[1] kartreferanse <http://www.blug.linux.no/redirect/audpi> 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse <http://www.blug.linux.no/redirect/henrik>

