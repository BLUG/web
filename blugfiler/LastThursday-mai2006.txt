Bergen (BSD and) Linux User Group fortsetter møteserien "Last Thursday",

   Torsdag 1. juni  kl 19 (Merk dato!)
   Auditorium PI, Autogården (Matematisk institutt), 
   Johannes Bruns gate 12, Bergen[1]

Møtet er gratis og åpent for alle interesserte, med programmet:

"gmane", ved Lars Magne Ingebrigtsen

	  gmane (http://www.gmane.com/) er et news- og epostlistearkiv
	  bygget på fri programvare.  Gmane tilbyr arkiver over et
	  stort antall newsgrupper og epostlister (blant annet blug)
	  via en rekke forskjellige grensesnitt.  Lars gir oss en
	  oversikt over teknikken og programvaren bak tjenesten.

	  Lars er utdannet ved Universitetet i Oslo, med blant annet
	  informatikk og fysikk i fagkretsen.  I tillegg til å være
	  drivkraft og hovedutvikler bak Gmane nyter han stor respekt
	  som utvikler av news-leseren Gnus.

Vi legger som tidligere opp til at den formelle, disiplinerte faglige
delen av møtet vil være fullført ca kl 21.00, med overgang til mer
uformelle aktiviteter og langsom forflytting til egnet serveringssted
(Henrik[2]) for fagøl og annet sosialt.

    MERK: Inngangsdøren til Autogården låses kl 19. Vi prøver å holde
    et øye med døren en liten stund etter det, men kan ikke love at du
    oppnår kontakt og slipper inn hvis du kommer mye senere.

Dette er det siste BLUG-møtet i vår.  Foreløpig møteplan for høsten
2006 ser slik ut:

August
	Torsdag 31. august 2006 kl 19
	Auditorium PI: Emne blir annonsert senere

September
	Torsdag 28. september 2006 kl 19
	Auditorium PI: Emne blir annonsert senere

Oktober
	En søndag i oktober: Install-workshop
	Torsdag 26. oktober 2006 kl 19
	Auditorium PI: Emne blir annonsert senere

November
	Torsdag 30. november 2006 kl 19
	Auditorium PI: Emne blir annonsert senere

Se også BLUGs hjemmeside, url:http://www.blug.linux.no/.

Vil du støtte BLUG økonomisk?  Se http://www.friprog.no/, eller få
sjefen din til å se!

Spørsmål kan rettes til avsender, mailto:peter@bgnett.no eller til
blug-listen mailto:blug@blug.linux.no.

Vil du melde deg på eller av blug eller blug-announce? Se
informasjonen om listene på http://blug.linux.no/mailinglists.

[1] kartreferanse http://www.blug.linux.no/redirect/audpi 
    Parkering: Plassen foran fysikkbygget (Allégaten 55) kan brukes 
    på kveldstid.

[2] kartreferanse http://www.blug.linux.no/redirect/henrik

